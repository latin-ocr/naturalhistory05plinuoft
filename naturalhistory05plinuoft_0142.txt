186

187

188

PLINY: NATURAL HISTORY

tellurem vindemiam mittit, siquidem et in Africa et in
Aegypto Syriaque ac tota Asia et multis locis Europae
hic mos praevalet. ibi ergo iuxta terram conprimi
debet vitis, eodem modo et tempore nutrita radice
quo in iugata vinea, ut semper pollices tantum
relinquantur. fertili solo cum ternis ¹ gemmis,
gracilioreque binis‚² praestatque multos esse quam
longos. quae de natura soli diximus tanto potentiora
sentientur quanto propior fuerit uva terrae.

Genera separari ac singulis conseri tractus utilissi-
mum—mixtura enim generum etiam in vino, non
modo in musto discors—aut si misceantur, non alia
quam pariter maturescentia iungi necessarium. iuga
altiora quo laetior ager et. quo planior, item roscido,
nebuloso minusque ventoso conveniunt, contra
humiliora gracili et arido et aestuoso ventisque ex·
posito. iuga ad pedamentum quam artissimo nodo
vinciri oportet, vitem leni⁸ contineri. quae genera
vitium et in quali solo caeloque essent conserenda
cum enumeraremus naturas earum et vinorum
docuimus.

De reliquo cultu vehementer ambigitur. plerique
aestate tota post singulos rores confodi iubent vineam,

¹ ternis? Mayhoff: tribus.

² graciliore binis e Colum. Pintianus (-que add. 2 MayMjfi:

graciliore quinis.
³ leni 't Mayhosf: leve (levi cd. Par. Lat. 6797).

1225

