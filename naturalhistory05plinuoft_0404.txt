32

1

¹0

PLINY: NATURAL HISTORY

quam segnitia aut avaritia insidiantium caritati.
civilis aequi patrisfamilias modus est annona cuiusque
anni uti; id peraeque etiam lucrosissimum. reliqua
de vinis adfatim dicta sunt, item vindemia facta
olivam esse rapiendam, et quae ad oleum pertinent
quaeque a vergiliarum occasu agi debent.

LXXV. His quae sunt necessaria adicientur de
luna ventisque et praesagiis, ut sit. tota sideralis ratio
perfecta. namque Vergilius etiam in numeros lunae
digerenda quaedam putavit Democriti secutus osten-
tationem3 nos legum utilitas, quae in toto opere, in
hac quoque movet parte.

Omnia quae caeduntur, carpuntur, tondentur
innocentius decrescente luna quam crescente fiunt.
stercus „in decrescente luna ne tangito, maxime
autem intermenstrua dimidiaque stercorato. verres,
iuvencos, arietes, haedos decrezcente luna castrato.
ova luna nova supponito. scrobes luna plena noctu
facito. arborum radices luna plena operito. umidis
locis interlunio serito et circa interlunium quatriduo.
ventilari quoque frumenta ac legumina et condi circa
extremam lunam iubent, seminaria cum luna supra

terram sit fieri, calcari musta cum luna sub terra, item

390

