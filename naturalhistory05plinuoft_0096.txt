118

119

PLINY: NATURAL HISTORY

feritatem. reliqua caelo constant: aptissima insitis
siccitas; huius enim remedium adpositis fictilibus
vasis modicus umor per cinerem destillans ¹ ; inoculatio
rores amat lenes.

XXVI. Emplastratio ² et ipsa ex inoculatione nata
videri potest, crasso autem maxime cortici convenit,
sicut est ficis. ergo amputatis omnibus ramis ne
sucum avocent, nitidissima in parte quaque praecipua
cernatur hilaritas exempta scutula ita ne descendat
ultra corticem ferrum, imprimitur ex alia ⁸ cortex par
cum sui germinis mamma, sic conpage densata ut
cicatrici locus non sit et statim fiat unitas, nec umorem
nec adflatum recipiens3 nihilominus tamen et luto
munire et vinculo melius. hoc genus non pridem
repertum volunt qui novis moribus favent, sed iam
et ⁴ apud veteres Graecos invenitur et apud Catonem,
qui oleam ficumque sic inseri iussit mensura etiam
praefinita secundum reliquam diligentiam suam,
corticis scalpro excidi quattuor digitorum longitudi-
nem et trium latitudinem atque ita coagmentari et
illa sua intrita oblini, eadem ratione ut in malo.
quidam huic generi miscuere fissuram in vitibus,

¹ Ed. Hack. ε destillat.
² Hm: emplastri ratio.

⁸ alia. <arbore>2 Rackham.
θ Mayhoff : etiam aut etiam et.

82

