PLINY: NATURAL HISTORY

colore caeli, stellata, per rudentes iere etiam in
amphitheatris principis Neronis. rubent in cavis
aedium et muscum ab sole defendunt; cetero mansit

25 candori pertinax gratia. honor ei iam¹ et Troiano
bello—cur enim non et proeliis intersit ut naufragiis?
thoracibus lineis paucos tamen pugnasse testis est
Homerus. hinc fuisse et navium armamenta apud
eundem interpretantur eruditiores, quoniam, cum
σπαρτὰ dixit, significaverit sata.

26 VII. Sparti quidem usus multa post saecula coeptus
est, nec ante Poenorum arma quae primum Hispaniae
intulerunt. herba et haec, sponte nascens et quae
non queat seri, iuncusque proprie aridi soli, uni terrae
data² vitio: namque id malum telluris est, nec aliud
ibi seri aut nasci potest. in Africa exiguum et inutile
gignitur. Carthaginiensis Hispaniae citerioris portio,
nec haee tota sed quatenus parit, montes quoque

27 sparto operit. hinc strata rusticis eorum, hinc ignes
facesque, hinc calceamina et pastorum vestes3
animalibus noxium praeterquam cacuminum teneri-
tate. ad reliquos usus laboriose evellitur ocreatis
cruribus manuque textis manicis convoluta, osseis
iligneisve conamentis, nunc iam in hiemem iuxta,

¹ Mayhoff: bonor etiam.
¹ Mayhoff: dato.

⁸ A kind os broom, the botanists' θῆρα temisen‘ma.

43⁶

