112

113

114

116

PLINY: NATURAL HISTORY

a Cumis Capuam ducit.—Alica fit e zea quam semen
appellavimus. tunditur granum eius in pila lignea ne
lapidis· duritia conterat, mobili, ut notum est, pilo
vinctorum poenali opera; primori inest pyxis ferrea.
excussis inde tunicis iterum isdem armamentis nudata
conciditur medulla. ita fiunt alicae tria genera:
minimum ac secundarium, grandissimum vero aphae-
rema appellant. nondum habent candorem suum
quo praecellunt, iam tamen Alexandrinae praeferun-
tur. postea—mirum dictu—admiscetur creta quae
transit in corpus coloremque et teneritatem adfert.
invenitur haec inter Puteolos et Neapolim in colle
Leucogeo appellato, extatque divi Augusti decretum
quo annua ducena milia Neapolitanis pro eo numerari
iussit e fisco suo, coloniam deducens Capuam,
adiecitque causam adferendi‚¹ quoniam negassent
Campani alicam confici sine eo metallo posse. (In
eodem reperitur et sulpur, emicantque fontes Araxi
oculorum claritati et volnerum medicinae dentiumque
firmitati.)

Alica adulterina fit maxime quidem e zea quae in
Africa degenerat3 latiores eius spicae nigrioresque et

¹ adserendi Strack.

‘³ Tbat is, sar or emmer wheat.

260

