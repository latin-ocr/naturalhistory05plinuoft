131

132

133

PLINY: NATURAL HISTORY

olivetum ab aequinoctio verno intra vergiliarum
exortum interradi alternis annis melius inventum,
item muscum radi.¹ circumfodi autem omnibus annis
a solstitio duum cubitorum scrobe pedali altitudine,
stercorari tertio anuo.

Mago idem amygdalas ab occasu Arcturi ad bru-
mam scri iubet, pira non eodem tempore omnia,
quoniam neque floreant eodem. oblonga aut rotunda
ab occasu Vergiliarum ad brumam, reliqua genera
media hieme ab occasu Sagittae, subsolanum aut
septentriones spectantia, laurum ab occasu Aquilae ad
occasum Sagittae. conexa enim de tempore serendi
inserendique ² ratio est : vere et autumno id magna ex
parte fieri decrevere ; est et alia hora circa Canis ortus,
paucioribus nota quoniam non omnibus locis pariter
utilis intellegitur, sed haud omittenda nobis non
tractus alicuius rationem verum naturae totius
indagantibus. in Cyrenaica regione sub etesiarum
flatu conserunt, nec non et in Graecia, oleam maxime
in Laconia. Coos insula et vites tunc serit, ceteri
apud Graecos inoculare et inserere non dubitant, sed
arbores non serunt. plurimumque in eo locorum

natura pollet; namque in Aegypto omni serunt

¹ ,llaylaqffe Colum. : radici (circumdare radici edm).
’-’ inserendi add. J. Mueller.

92

