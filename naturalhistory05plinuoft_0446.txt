19

PLINY: NATURAL HISTORY

viris decorum est: iterum deinde in filo politur,
inlisum crebro silici ex aqua, textumque rursus
tunditur clan's. <emper-iniuria melius.

IV. Inventum iam est etiam quod ignibus non
absumeretur. vivum id vocant, ardentesque in focis
conviviorum ex eo vidimus mappas sordibus exustis
splendescentes igni magis quam possent aquis.
regum inde funebres tunicae corporis favillam ab
reliquo separant cinere. nascitur in desertis adustis-
que Indiae locis, ubi non cadunt imbres, inter diras
serpentes, adsuescitque vivere ardendo, rarum in-
ventu. difficile textu propter brevitatem; rufus de
cetero colos splendescit igni. cum inventum est,
aequat pretia excellentium margaritarum. vocatur
autem a Graecis ἀσβέστινον ex argumento naturae
suae. Anaxilaus auctor est linteo eo circumdatam
arborem surdis ictibus et qui non exaudiantur caedi.
crgo huic lino principatus in toto orbe. proximus
byssino, mulierum maxime deliciis circa Elim in
Achaia genito; quaternis denaris scripula eius
permutata quondam ut auri reperio. linteorum
lanugo. e velis navium maritimarum maxime, in

magno usu medicinae est, et cinis spodii vim habet.

432

