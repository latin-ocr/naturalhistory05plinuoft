223

224

PLINY: NATURAL HISTORY

infestatur vermiculis rufis ac pilosis, atque ita emori-
tur; mespila quoque in senecta obnoxia ei morbo
est.

Sideratio tota e caelo constat ; quapropter et grando
in his causis intellegi debet et carbunculatio et quod
pruinarum iniuria evenit. haec enim verno tepore ¹
invitatis et erumpere audentibus satis mollibus insidens
adurit lactescentes germinum oculos, quod in flore
carbunculum vocant. pruinae perniciosior natura,
quoniam lapsa persidit gelatque ac ne aura quidem
ulla depellitur, quia non fit nisi inmoto aere et sereno.
proprium tamen siderationis est sub ortu canis sicci-
tatum vapor, cum insita ac novellae arbores moriuntur,
praecipue ficus et vitis.

Olea praeter vermiculationem, quam aeque ac ficus
sentit, clavum etiam patitur, sive fungum placet dici
vel patellam3 haec est solis exustio. nocere tradit
Cato et muscum rubrum. nocet plerumque vitibus
atque oleis ct nimia fertilitas. scabies communis
omnium est. inpetigo ct quae adgnasci solent
cocleae peculiaria ficorum vitia, nec ubique—sunt
enim quaedam aegritudines ct locorum.

Verum ut homini nervorum cruciatus sic et arbori,
ac duobus aeque modis: aut enim in pedes, hoc est
radices, inrumpit vis morbi. aut in articulos, hoc est
cacuminum digitos, qui longissime a toto corpore
exeunt; sunt apud Graecos sua nomina utrique

¹ Gclcn.: tempore.
154

