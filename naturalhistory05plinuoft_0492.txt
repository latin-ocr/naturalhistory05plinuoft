89

90

91

PLINY ε NATU RAL HISTORY

Graeciae seritur radice vel semine vere primo vel
autumno, ut Hygino placet, Februario, Augusto,
Septembri, Octobri, solo quam altissume refosso.
annicula utilis esse incipit, bima utilior, gratior
autumno patinisque maxime, et sic quoque virus
intractabile illi est. hibiscum a pastinaca gracilitate
distat, damnatum in cibis, sed medicinae utile. est
et quartum genus in eadem⁴ similitudine pastinacae
quam nostri Gallicam vocant, Graeci vero daneon,
cuius genera etiam quattuor fecere, inter medica·
menta dicendum.

XXVIII. Siser et ipsum Tiberius princeps nobili-
tavit flagitans omnibus annis e Germania. Gelduba
appellatur castellum Rheno inpositum ubi generositas
praecipua, ex quo apparet frigidis locis convenire.
inest longitudine nervus qui decoctis extrahitur,
amaritudinis tamen magna parte relicta, quae mulso
in cibis temperata etiam in gratiam vertitur. nervus
idem et pastinacae maiori, dumtaxat anniculae.
siseris satus mensibus Februarim Martio, Aprili.
Augusto, Septembri, Octobri.

XXIX. Brevior his est et torosior amariorque inula,
per se stomacho inimicissuma, eadem dulcibus mixtis

 

⁸ The wild carrot.
⁶ Some authorities identify the siser with the parenip.

478

