144

145

146

PLINY: NATURAL HISTORY

eadem. perticas ex ea caedi iustum est quarto fere
anno; et hae autem senescentium locum propagine
sarciunt praecisa¹ post annum. salicis viminalis
iugera singula sufficiunt xxv vineae iugeribus.
eiusdem rei causa populus alba seritur bipedaneo
pastinato, talea sesquipedali, biduo siccata, palmipedi
intervallo, terra superiniecta duorum cubitorum
crassitudine.

XXXIII. Harundo etiarn dilutiore quam hae solo
gaudet. seritur bulbo radicis, quod alii oculum
vocant, dodrantali scrobe, intervallo duum pedum et
semipedi83 reficiturque ex sese vetere harundineto
exstirpato, quod utilius repertum quam castrare, sicut
antea; namque intcr se radices serpunt mutuoque
decursu necantur. tempus conserendi priusquam
oculi harundinum intumescant, ante kal. Martias.
crescit ad brumam usque, desinitque cum durescere
incipit: lioc signum tempestivam habet caesuram3
et hanc autem quotiens et vineam fodiendam putant.
seritur et traversa, non alte terra condita, erumpunt,-
que e singulis oculis totidem plantae. seritur et
deplantata pedali sulco, binis obrutis gemmis ut
tertius nodus terram attingat, prono cacumine ne
rores concipiat. caeditur decrescente luna. vineis

fumo ² siccata utilior quam viridis.

¹ Mayhoff ε pertica. ¹ Schneider ex Geop. : anno.
100

