35

36

37

PLINY: NATURAL HISTORY

harenosa dentibus inimica et altera sincera;
distinguntur et colore, rufo nigroque et intus candido.
laudatissuma Africae. crescant anne vitium id
terrae—neque enim aliut intellegi potest—ea protinus
globetur magnitudine qua futurum est, et vivant
necne¹‚ non facile arbitror intellegi posse ; putrescendi
enim ratio communis est cum ligno. Lartio Licinio
praetorio viro iura reddenti in Hispania Carthagine
paucis his annis scimus accidisse mordenti tuber ut
deprehensus intus denarius primos dentes inflecteret,
quo manifestum erit terrae naturam in se globari.
quod certum est, ex his erunt quae nascantur et seri
non possint.

XII. Simile cst et quod in Cyrenaica provincia
vocant misy, praecipuum suavitate odoris ac saporis,
sed carnosius, et quod in Threcia iton et quod in
Graecia ceraunion.

XIII. De tuberibus haec. traduntur peculiariter:
cum fuerint imbres autumnales ac tonitrua crebra,
tunc nasci, et maxime2 tonitribus, nec ultra annum
durare, tenerruma autem verno esse. quibusdam
locis accepta tantum riguis ³ seruntur, sicut Mytilenis

negant nasci nisi exundatione fluminum invecto

¹ Mayhojs: ac ne au! anne.

² Maylmff: maximume.

⁸ Pintianus: acceptam turriguis aut eim. (accepta tamen
irriguis Ἰ Maylmff).

4⁴2

