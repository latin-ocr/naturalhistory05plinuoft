137

188

PLIN Y ; NATURAL HISTORY

nihilominus et depascuntur; quae depasta sunt
sarculo iterum excitari necessarium. at in Bactris,
Africa, Cyrenis omnia haec supervacua facit ¹ indul-
gentia caeli, et a semente non nisi messibus in arva
redeunt, quia siccitas coercet herbas, fruges nocturno
tantum rore nutriente. Vergilius alternis cessare arva
suadet, et ² si patiantur ruris spatia, utilissimum procul
dubio est ; quod si neget condicio, far serendum unde
lupinum aut vicia aut faba sublata sint et quae terram
faciunt laetiorem. in primisque et hoc notandum,
quaedam propter alia seri obiter si parum provenere,
ut priore diximus³ volumine, ne eadem saepius
dicantur3 plurimum enim refert soli cuiusque ratio.

LI. Civitas Africae in mediis harenis petentibus
Syrtes Leptimque Magnam vocatur Tacape, felix⁴
super omne miraculum riguo solo. ternis fere milibus
passuum in omnem partem fons abundat, largus
quidem, sed certis horarum spatiis dispensatur
inter incolas. palmae ibi praegrandi subditur olea,
huic ficus, fico punica, illi vitis; sub vite seritur
frumentum, mox legumen, deinde olus, omnia
eodem anno, omniaque aliena umbra aluntur.

¹ Rackham: fecit.

¹ et add. edd.

³ Mayhoff : si parum provenire diximus.
⁴ Rackhom: felici.

 

⁶ Geory. I. 71:

Alternis idem tonsas cessare novales
Et segnum patiere situ durescere campum.

306

