120

121

122

PLINY: NATURAL HISTORY

exempta cortici tessella a latere calamo adigendo. tot
modis insitam arborem vidimus iuxta Tiburtes tullios
omni genere pomorum onustam, alio ramo nucibus,
alio bacis, aliunde vite, piris, ficis, punicis malorum-
que generibus; sed huic brevis fuit vita. nec tamen
omnia experimentis adsequi in natura ¹ possumus;
quaedam enim nasci nisi sponte nullo modo queunt,
eaque inmitibus tantum et desertis locis proveniunt.
capacissima insitorum omnium ducitur platanus,
postea robur, verum utraque sapores corrumpit.
quaedam omni genere inseruntur, ut ficus, punicae²;
vitis non recipit emplastra, nec quibus tenuis aut
caducus rimosusque cortex, neque inoculationem
siccae aut umoris exigui. fertilissima omnium
inoculatio, postea emplastratio, sed utraque infirmis-
sima3 et quae cortice tantum nituntur vel levi
aura ocissime deplantantur. inserere firmissimum et
fecundius quam serere.

Non est omittenda raritas unius exempli. Corellius
eques Romanus Ateste genitus insevit castaneam
suomet ipsam surculo in Neapolitano agro; sic facta
est castanea quae ab eo nomen accepit inter laudatas.

postea Tereus eiusdem libertus Corellianam iterum

¹ Mayhoff: adsequi naturam.
² Sic? Mayhoff: ut ficus, ut punicae.

